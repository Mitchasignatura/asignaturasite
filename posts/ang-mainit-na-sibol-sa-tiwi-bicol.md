<!--
.. title: Ang Mainit na Sibol sa Tiwi (Bicol)
.. slug: ang-mainit-na-sibol-sa-tiwi-bicol
.. date: 2020-04-14 16:46:04 UTC+08:00
.. tags: Filipino
.. category: Filipino
.. link: 
.. description: 
.. type: text
-->



Ayon sa mga matatandang tao sa Tiwi, Albay, ang ngayong maiinit na sibol ay dating isang payapa at maunlad na baryo. Sa nayong ito nakatira si Rosa, isang napakagandang babae, na may maraming manliligaw sa iba't ibang lugar.

Isang araw, bumaba sa lupa ang anak ng Diyos ng Araw upang maglakad. Sa kanyang paglalakad, nakita niya si Rosa at tulad ng karaniwang mortal, naakit siya ng kanyang kagandahan.

Nang magbalik siya sa kanyang kaharian, agad-agad niyang sinabi sa kanyang ama na natagpuan na niya ang babaeng pakakasalan. Subalit ayaw ng Diyos ng Araw na siya'y payagang magpakasal sa isang dalagang taga-lupa.

Labis na namanglaw ang binate sa desisyon ng kanyang ama.

Nang sumunod na araw, tumanggi siyang magdala ng liwanag, tulad nang kanyang nakagawiang gawin. Dahil dito, sa buong isang lingo, napakadalimi ng daigdig ng tao. Akala niya'y dumating na ang katapusan ng mundo. Nang makita ng Diyos ng Araw ang madilim na daigdig, naawa siya sa mga tao kaya't sa katapusan ay pumayag na rin siya sa pagpapakasal ng kanyang anak sa dalagang taga-lupa.

Lumabis ang tuwa ng binata sa pagbabagong-isip ng kanyang ama at ginusto niyang bumaba kaagad sa lupa. Sa kanyang pagmamadali, gayunman, nalimutan niyang alisin ang nagbabaga niyang damit. Sumakay rin siya sa karwahe niyang apoy, na hinihila ng mga kabayong bumubuga ng apoy. Nalimutan rin niyang alisin sa kanyang mga mata ang kapangyarihang masunog ang anumang bagay na kanila nakikita. Kayat nang marating niya ang baryo na tinitirhan ng magandang dalaga, ang lahat na natitigan niya ay nagningas. Nasunog na lahat ang mga bahay, puno, tao, kasama ang magandang dalaga. Nang humupa ang apoy, walang natira kundi ang bukal na pinagbabalunan ng maiinit na tubig.

Hanggang ngayon dinadalaw pa rin ng mga dayuhan ang mga maiinit na bukal sa Tiwi, lalo na yaong mga may rayuma, na nakahahanap ng ginhawa buhat sa maiinit nitong tubig.

